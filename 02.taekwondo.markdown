---
layout: page
title: Taekwondo
permalink: /taekwondo/
---

{: .post-nav}
[Taekwondo](#taekwondo)
[Klädsel och Skyddsutrustning](#kladsel)
[Hur tävlar man?](#hur-tavlar-man)
[Tävlingsregler](#tavlingsregler)
[Viktklasser](#viktklasser)
[Bältesfärger](#baltesfarger)
[Bältesfärgers betydelse](#baltesbetydelse)
[Terminologi](#terminologi)
[Dala TKD Elevens Ed](#klubbens-ed)
[Poomsae](#poomsae)

## Taekwondo {#taekwondo}

Taekwondo är namnet på ett självförsvarssystem, som förädlats till en kampsport, och har sin
djupaste tradition i den koreanska historien i åtminstone 2000 år. Kännetecknet för taekwondo är
användandet av händer och fötter i kampen för att hålla motståndaren på avstånd.

Taekwondo är uppbyggt av tre ord, TAE, KWON och DO. TAE betyder FOT, KWON betyder HAND, DO betyder
det mentala och fysiska sättet att utöva något. Med andra ord, det mentala och fysiska sättet att
använda foten och handen i kamp, självförsvar och vardagsliv.

Alla rörelser är byggda på en defensiv anda då taekwondo är utvecklad från självförsvar mot fiendens
angrepp. Då taekwondo förbättrar hälsan, välbefinnandet och kroppens balans tjänstgjorde den som
medicin för folket som levde ett hårt och strävsamt liv i dåtidens Korea. Det viktigaste för
taekwondo som kampsport är inte att det är en utomordentlig självförsvarskonst utan att den ger
utövaren självförtroende. Det gör utövaren generös i hans möte med svagare individer.

Den moderna Taekwondo grundades 11 april, 1955 genom en sammanslagning av Koreas dåvarande största
budostilar. Idag finns två stora organisationer; ITF (International Taekwon-Do Federation) som
grundades 1966 och WT (World Taekwondo) som bildades 1973. ITF förknippas med
traditionell Taekwondo och WT satsar hårt på sporten Taekwondo (WT är den officiella
idrottsorganisationen i OS).

## Klädsel och Skyddsutrustning {#kladsel}

### Klädsel

1. Vit dräkt
1. Svart krage endast för Daninnehavare
1. Överdelen får lov att ha klubbmärke el. andra TKD-märken på bröst och överarm
1. Bälte skall bäras
1. T-shirt under dräkten endast av damer

### Skyddsutrustning

1. Huvudskydd
1. Tandskydd, vit eller transparant
1. Kampväst
1. Underarmsskydd
1. TKD handskar
1. Suspensoar, obligatoriskt även för damer
1. Skenbensskydd
1. TKD fortskydd

## Hur tävlar man? {#hur-tavlar-man}

Tävling är uppdelad i två avdelningar, KAMP(Kyorogi) och MÖNSTER (Poomsae).

### Kamp

Kamp utföres mot en motståndare på en kampområde som är 8x8 meter. För seniorer damer och herrar
gäller 8 viktklasser och för juniorer damer och herrar gäller 10 viktklasser. Effektiv matchtid är 3
ronder x 2 min med pausvila på 1 min mellan ronderna. Det gäller att under rigorösa regler skaffa
sig poäng genom slag och sparkar på tillåtna träffytor som för ändamålet är försedda med godkända
skydd. Spark på benen och slag mot huvudet är strängt förbjudna.

### Mönster

Ett mönster är en inövad blockering, slag och sparkserie som skall följa ett förutbestämt
rörelseschema. Tävlingar genomförs individuellt eller i lag (synkron) på motsvarande yta som
kamptävling. En jury utser via poängbedömning segraren som är den tävlande som i sitt utförande
avvikit minst från det av arrangör eller juryn fastställda mönstret för tävlingen.

### Olympiaden

Den olympiska elden tändes då sporten godkändes av Internationella Olympiska Kommittén (IOC) den 17
juli 1980 i Moskva. 1988 d.v.s åtta år efter godkännandet visades den för första gången på TV för
miljoner människor under invigningen av OS i Söul. Under detta spel och även under följande OS i
Barcelona 1992 var taekwondo med som en uppvisningsgren. 4 september, 1994 beslutade IOC att lägga
till sporten Taekwondo till programmet. Taekwondo gjorde alltså debut som en officiell olympisk
idrottsgren i OS i Sydney år 2000. I OS i Sydney år 2000 gick tävlingen i 4 viktklasser för både
damer och herrar. För övrigt gäller samma regler som i övrig kamp.

## Tävlingsregler {#tavlingsregler}

### Tillåtna tekniker

#### Handteknik

Slag och träff med framsidan av handen (knogarna).

#### Fotteknik

Spark och träff med delar av foten under ankeln/fotleden.

### Tillåtna träffytor

#### Bålen

Från en horisontell linje vid bäckenbenet upp till en horisontell linje vid nyckelbenet m.a.o.
området som under tävlingen är täckt av skyddsväst är tillåtna attackområden. Attack med både fot
och näve är tillåten.

#### Huvudet

Området ovanför nyckelbenet. Endast fotteknik är tillåtet.

#### Godkänd poäng

Bål: Hela västen utom ryggradens område. Poäng ges när tillåten teknik utförs med kraft och precision.

Huvudet: Vilken del som helst av foten som träffar huvudet är poäng.

### Förbjudna handlingar

Nedanstående felaktiga handlingar under en match resulterar till att tävlande får en varning.  
Otillåtna handlingar som bestraffas med ”Gam Jeom” (- 1 poäng):

1. Passera gränslinjen med en fot
1. Falla ner
1. Undvikande av match (passivitet)
1. Gripa och knuffa motståndaren vid dennes attack
1. Blockera med benet
1. Attackera mot skrevet eller under västen
1. Attackera efter Kal-Yeo
1. Slå motståndaren i huvudet
1. Skalla eller attackera med knä
1. Attackera fallen motståndare
1. Osportslig beteende av tävlande eller coach

#### Fördelarna med bestraffning av förbjudna handlingar från domarsida

- Att skydda de tävlande.
- Att försäkra sig om en rättvis ledning.
- Att uppmuntra väl valda och idérika tekniker.

#### Golden Point/Tillagd 4:e rond

Golden Point tillämpas efter avslutad tredje rond där träffpoäng och minuspoäng efter sammanräkning
resulterat i ett oavgjort resultat. Segrare är den som registrerats för först utdelat godkänd träff
eller motståndaren erhållit -2 poäng för förbjuden handling. Vid 0-0 efter 4:e rondens slut utser
matchdomaren tillsammans med kantdomarna vinnaren efter överlägsenhet som visats under 4:e ronden.

#### OBS!

Då en tävlande erhållit 10 varningar (Gam Jeom) eller när en tävlande eller coachen ignorerar eller
bryter mot de grundläggande reglerna i en Taekwondotävling, kan matchdomaren förklara denne som
förlorare.

## Viktklasser {#viktklasser}

Herr och dam junior 14 - 17 år, senior 18 år.

| Viktklass         | Junior herr | Senior herr | Junior dam | Senior dam |
| ----------------- | ----------- | ----------- | ---------- | ---------- |
| **Fin**           | - 45        | - 54        | - 42       | - 46       |
| **Flug**          | - 48        | - 58        | - 44       | - 49       |
| **Bantam**        | - 51        | - 63        | - 46       | - 53       |
| **Fjäder**        | - 55        | - 68        | - 49       | - 57       |
| **Lätt**          | - 59        | - 74        | - 52       | - 62       |
| **Welter**        | - 63        | - 80        | - 55       | - 67       |
| **Lätt mellan**   | - 6         |             | - 5        |
| **Mellan**        | - 73        | - 87        | - 63       | - 73       |
| **Lätt tungvikt** | - 7         |             | - 6        |
| **Tungvikt**      | + 78        | + 87        | + 68       | + 73       |

## Bältesfärger {#baltesfarger}

Det finns alltid frågor angående bältesfärger, så här kommer en förteckning gällande olika bältesgrader.

| FÄRG                                                              | GRAD        | STATUS                                |
| ----------------------------------------------------------------- | ----------- | ------------------------------------- |
| <b class="belt-color white"></b>                                  | 10 Gup      | Nybörjarelev                          |
| <b class="belt-color yellow"></b>                                 | 9 Gup       | Nybörjarelev                          |
| <b class="belt-color green"></b>                                  | 8 Gup       | Nybörjarelev                          |
| <b class="belt-color green"><i/></b>                              | 7 Gup       | Nybörjarelev                          |
| <b class="belt-color blue"></b>                                   | 6 Gup       | Nybörjarelev                          |
| <b class="belt-color blue"><i/></b>                               | 5 Gup       | Nybörjarelev                          |
| <b class="belt-color red"></b>                                    | 4 Gup       | Avancerad elev                        |
| <b class="belt-color red"><i/></b>                                | 3 Gup       | Avancerad elev                        |
| <b class="belt-color red"><i/><i/></b>                            | 2 Gup       | Avancerad elev                        |
| <b class="belt-color red"><i/><i/><i/></b>                        | 1 Gup       | Avancerad elev                        |
| <b class="belt-color black">{%for i in (1..3)%}<i/>{%endfor%}</b> | 1, 2, 3 Dan | Assistent / Nationell instruktör      |
| <b class="belt-color black">{%for i in (1..6)%}<i/>{%endfor%}</b> | 4, 5, 6 Dan | Nationell / internationell instruktör |
| <b class="belt-color black">{%for i in (1..9)%}<i/>{%endfor%}</b> | 7, 8, 9 Dan | Stormästare                           |

## Bältesfärgers betydelse {#baltesbetydelse}

### Vitt bälte

Det vita bältet representerar renhet - oskuld och okunnighet om själva konstarten och om det
speciella system som varje enskild lärare undervisar efter. Det visar på den öppenhet som en elev
måste ha för att kunna lära sig något nytt och få möjlighet att förstå det dagliga livets
komplexitet. Det vita bältet är som ett vit papper, där du kan skriva vad du vill. Det är den totala
tilliten och förtroendet för instruktören som gör att han kan föra eleven mot högre kunnande. För
att lära sig något om livet måste eleven inneha det vita bältets nyfikenhet, öppenhet och
intensitet.

### Gult bälte

Det gula bältet representerar sanning, som liknas vid guld. Fröet som begrepp blir ytterligare
symboliserat av den gula färgen. Det är bara ett gott frö som kan gro till en god planta. Därför
måste grunden vara stark så att tillväxten i framtiden blir möjlig. Det planterade fröet kan inte
förväntas gro till något som det inte från början är. Ett äppleträd kan inte växa upp till ett
apelsinträd. Det är viktigt att en elev är ärlig mot sig själv eftersom det eliminerar egoism och
skapar personlig förnöjsamhet. Vi måste acceptera vilka vi är som individer och försöka att göra det
bästa av våra möjligheter.

### Grönt bälte

Det gröna bältet betecknar tillväxt. Eftersom vi strävar mot framtiden är tillväxt nödvändigt och ett
villkor för att leva. Tillväxt är normalt förknippat med förändring och vi måste acceptera dessa
förändringar även om orsakar oss känslor av osäkerhet. Minnet av våra egna bedrifter inom Taekwondo
tjänar många syften. Precis som ett grönt bälte tjänar som referens för vår utveckling får det inte
förhindra vidare framsteg. Fick du t. ex. guldmedalj i årets tävling skall inte detta hindra dig att
träna ännu hårdare till nästa tävling, så att din uppvisning blir ännu mer förfinad och elegant.
Tillväxten är relaterad till din egen person. En plantas grönska representerar ofta livet. Den
påminner oss att vi lever och att leva är att uppleva framtiden som små fragment av "närvaro" som
dyker upp ett efter ett. Att återuppleva det förgångna är inte att leva, det är endast ett tillstånd
av stagnation, stelhet och död.

### Blått bälte

Det blåa bältet symboliserar himlen, även om vi med våra ögon endast kan se en liten del av himlen så
är inte allt som finns där. Den blåa färgen föreställer individens förstånd och hans intellektuella
djup och mognad. Precis som med havet kan vi inte avgöra ögon och inte heller se vad den ständiga
rörelsen under den lugna ytan. Det är vår vilja som ger oss förmågan att genomföra svåra uppdrag.
Därför måste vi träna oss till att bli starka mentalt såväl som kroppsligt. Hårda tider varar inte
för evigt men ett hårt sinne gör det.

### Rött bälte

Det röda bältet representerar solen, ljuset och energi som strålar från den enskildes fysiska
övningar. Det är bara genom att utnyttja sin skicklighet och sin mentala styrka i träningen som
individen får sin identitet. Det är genom den fysiska träningen i Taekwondo som psyket stärks och
självtilliten återvinns. Fysiska motgångar kan man komma över genom den ståndaktighet och uppnå
Taekwondos slutliga mål, det oövervinneliga modet, genom att träna sin viljestyrka. Genom konstens
fysiska träning och genom en internationalisering av den enskildes mentala inställning uppnår man
den "okuvliga anden" som gör eleven stark nog att klara av motgångar och svåra situationer. Det röda
bältet som står för det "obegränsade". Paradoxalt nog innebär dessa begränsningar att eleven i
större utsträckning uppskattar sina framgångar. Begränsningarna förbereder oss på att nå etappmål
och leder sedermera till att vi når det slutliga målet.

### Svart bälte

Det svarta bältet kombinerar alla bältesfärgerna och representerar alla de olika begreppen från
föregående färger. De representerar också förbindelsen mellan detta färgvärdesystem och den
värdighet som kommer av en inre stolthet. Emellertid uppnås egen stolthet, bara genom att klara
svåra uppgifter genom fysiska prestationer, intellektuell, beslutsamhet eller en kombination av de
båda. Graderingarna inom det svarta bältet representerar olika nivåer av mental förmåga hos den
enskilde eleven, samt förmågan att använda dessa för att leva framgångsrikt liv.

## Terminologi {#terminologi}

| WT              | World Taekwondo                                     |
| --------------- | --------------------------------------------------- |
| Tae             | Fot                                                 |
| Kwon            | Hand                                                |
| Do              | Väg                                                 |
| Tae Kwon Do     | Fotens och handens väg                              |
|                 |                                                     |
| Gup             | Elevgrader                                          |
| 10 Gup          | Gult streck                                         |
| 9 Gup           | Gult bälte                                          |
| 8 Gup           | Grönt bälte                                         |
| 7 Gup           | Grönt bälte med blått streck                        |
| 6 Gup           | Blått bälte                                         |
| 5 Gup           | Blått bälte med rött streck                         |
| 4 Gup           | Rött bälte "avancerad elev"                         |
| 3 Gup           | Rött bälte med 1 svart streck                       |
| 2 Gup           | Rött bälte med 2 svarta streck                      |
| 1 Gup           | Rött bälte med 3 svarta streck                      |
|                 |                                                     |
| Charyot         | Givakt                                              |
| Kyosa-nim       | Assistent el.Nationell Instrukrör (1,2,3-Dan)       |
| Sabom-nim       | Nationell el. Internationell instruktör (4,5,6-Dan) |
| Kwan jang-nim   | Stormästare (7,8,9-Dan)                             |
| Kyongrye        | Buga                                                |
|                 |                                                     |
| Jumeok          | Knytnäve                                            |
| Moa-seogi       | Stängd ställning i charyot                          |
| Naranhi-seogi   | Parallel ställning i jumbi                          |
| Ki hap          | Ropa skrika                                         |
| Bal chagi jumbi | Kamp ställning                                      |
| Bal pako        | Byta ben                                            |
| Dirro dorra     | Helt om                                             |
| Shi jak         | Börja                                               |
| Kalyeo          | Avbryt                                              |
| Kae sock        | Fortsätt                                            |
| Keuman          | Avsluta stopp                                       |
|                 |                                                     |
| An              | Inre                                                |
| Bakkat          | Yttre                                               |
| Bandae          | Samma                                               |
| Baro            | Motsats                                             |
| Wen             | Vänster                                             |
| Oreun           | Höger                                               |
| Do bok          | Träningsdräkt                                       |
| Do jang         | Träningslokal                                       |

## Dala TKD Elevens Ed {#klubbens-ed}

> Klubblojalitet, lydnad och respekt mot föräldrar och instruktören samt respekt mot senior elever, uppriktighet mot vänner, mod i kamp och undvikande av onödigt våld.

**OBS:**  
Taekwondo tar avstånd från oseriösa personer som sammanblandar och utnyttjar Taekwondos namn i
samband med video och gatuvåld. Om någon har detta som målsättning för sin träning är han/hon inte
välkommen i TKD familjen!!!

## Poomsae {#poomsae}

Poomsae är Taekwondos motsvarighet till Karatens Kata. Det är ett förutbestämt mönster där man går i
olika ställningar och slår, blockerar, sparkar och tränar andning. Poomsae är kamp utan motståndare.
Om Poomsae utförs på ett korrekt sätt är det mycket vackert att se på. I Poomsae tränas: styrka,
balans, smidighet, andning, snabbhet, kordination m.m.
